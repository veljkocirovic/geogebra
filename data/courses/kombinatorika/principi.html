<!DOCTYPE html>
<html lang="en">

<head>
  <title>Principi prebrojavanja u kombinatorici</title>
</head>


<body>
  <h2 class="display-4">PRINCIPI PREBROJAVANJA SKUPOVA</h2>

  <div class="deffinition-paragraph">
    <h4>Pravilo jednakog broja (pravilo bijekcije)</h4>

    Neka su $A$ i $B$ dva neprazna skupa. Ako postoji bijekcija (obostrano jednoznačno pridruživanje)
    $f : A \rightarrow B$, onda je $ | A | = | B |$.

    <div class="tips-paragraph">
      <h4>Primer 1.</h4>
      Koliko članova ima niz brojeva $5, 9, 13, \ldots, 2021$?<br><br>

      <b>Rešenje.</b> Uočimo funkcije $f_1$: $\begin{pmatrix} 5 & 9 & 13 & \cdots & 2021 \\ 4 & 8 & 12 & \cdots & 2020
      \end{pmatrix}$, odnosno $f_1(x)=x-1$, i
      $f_2$: $\begin{pmatrix} 4 & 8 & 12 & \cdots & 2020 \\ 1 & 2 & 3 & \cdots & 505 \end{pmatrix}$, odnosno
      $f_2(x)=\dfrac{x}{4}$.
      Jasno je i da
      $f_2\circ f_1$: $\begin{pmatrix} 5 & 9 & 13 & \cdots & 2021 \\ 1 & 2 & 3 & \cdots & 505 \end{pmatrix}$ i da je ova
      funkcija bijekcija, kao kompozicija takvih.
      S obzirom da skup $\{1, 2, \ldots, 505\}$ ima $505$ elemenata, to prema principu bijekcije sledi da niz $5, 9, 13,
      \ldots, 2021$
      ima $505$ članova.
    </div>

    <h4>Pravilo zbira</h4>

    Ako se svi elementi nekog skupa $A$ mogu podeliti na neprazne disjunktne podskupove $B$ i $C$ tada je broj elemenata
    skupa $A$
    jednak zbiru broja elemenata skupova $B$ i $C$, tj.
    $$|A|=|B|+|C|.$$

    Neka su $A_1, A_2, \ldots , A_n$ neprazni konačni podskupovi skupa $A$, takvi da su svaka dva međusobno disjunktna,
    tada je
    $$|A|=| A_1 \cup A_2 \cup \ldots \cup A_n| = | A_1 | + | A_2 | + \ldots + | A_n | .$$

    <div class="tips-paragraph">
      <h4>Primer 2.</h4>
      Na koliko različitih načina je moguće dvoma dece podeliti 10 bombona tako da svako dete dobije bar po jednu
      bombonu?<br><br>

      <b>Rešenje.</b>
      Neka je $A$ skup svih načina da se izvrši takva podela. Neka je $A_1$ skup svih načina da prvo dete dobije jednu
      bombonu, a drugo devet
      (postoji tačno 1 takav način), $A_2$ da prvo dete dobije dve bombone, a drugo osam i tako dalje do $A_{9}$, da
      prvo dete dobije devet,
      a drugo jednu bombonu.
      Kako su svi ovi skupovi disjunktni, to je ukupan broj načina da se izvrši takva podela jednak $9$.
    </div>

    <h4>Pravilo proizvoda</h4>

    Ako se jedan postupak može uraditi na $p$ načina, a drugi na $q$ načina, onda se i jedan i drugi postupak mogu
    uraditi na
    $p\cdot q$ načina.<br><br>

    Neka su $A_1, A_2, \ldots , A_n$ neprazni konačni skupovi, tada je

    $$| A_1 \times A_2 \times \ldots \times A_n| = | A_1 | \cdot | A_2 | \cdot \ldots \cdot | A_n | .$$

    <div class="tips-paragraph">
      <h4>Primer 3.</h4> Koliko elemenata ima dekartov proizvod skupova $A=\{1,2,3,4,5\}$ i $B=\{6,7,8\}$?
      <br>
      <br>
      <b>Rešenje.</b> Kako je $|A|=5$ i $|B|=3$, to prema principu proizvoda sledi da je $|A\times B|=|A|\cdot
      |B|=5\cdot 3=15$.
      </center>
    </div>
    <div class="tips-paragraph">
      <h4>Primer 4.</h4> Od grada $A$ do grada $B$ postoje četiri različita puta, a od grada $B$ do grada $C$ tri
      različita puta.
      Na koliko različitih načina se može doći od grada $A$ do grada $C$?<br>
      <br>
      <b>Rešenje.</b> Kako se od grada $A$ do grada $B$ može doći na 4 načina, a od grada $B$ do grada $C$ na 3 načina,
      to se od grada $A$ do grada $C$ može doći na $4\cdot 3=12$ načina.
      <center>
        <img src="data/courses/kombinatorika/putevi.png" width="50%">
      </center>
    </div>

    <div class="tips-paragraph">
      <h4>Primer 5.</h4>
      Koliko ima četvorocifrenih prirodnih brojeva deljivih sa 4, zapisanih ciframa skupa $\{1,2,3,5,7\}$?<br><br>

      <b>Rešenje.</b> Broj je deljiv sa 4 ako mu je četvorocifreni završetak deljiv sa 4. U ovom slučaju, četvorocifreni
      završeci deljivi sa 4 su:
      $12, 32, 52$ i $72$, pa treba odrediti koliko ima brojeva oblika $\overline{ab12}$, $\overline{ab32}$,
      $\overline{ab52}$ i $\overline{ab72}$, sa nepoznatim ciframa $a$ i $b$ iz datog skupa. <br>
      Prve dve cifre takvih brojeva mogu biti odabrane na $5\cdot 5$ načina, pa po principu proizvoda sledi da takvih
      brojeva ima $5\cdot 5 \cdot 4=100$.

    </div>

    <div class="tips-paragraph">
      <h4>Primer 6.</h4>
      Koliko prirodnih delilaca ima broj 36000? <br><br>

      <b>Rešenje.</b> S obzirom da se broj 36000 može predstaviti u kanonskoj faktorizaciji kao $2^5\cdot 3^2 \cdot
      5^3$, svi njegovi delioci su oblika
      $$2^i\cdot 3^j \cdot 5^k,$$
      gde je $i \in \{0,1,2,3,4,5,6\}$, $j\in \{0,1,2\}$ i $k\in \{0,1,2,3\}$. Dakle, po principu proizvoda, broj
      $36000$ ima $7\cdot 3 \cdot 4=84$ prirodna delioca.
    </div>

    <div class="dark-paragraph">
      <b>Teorema.</b> Neka je $n=p_1^{\alpha_1}p_2^{\alpha_2}\cdots p_k^{\alpha_k}$ kanonska faktorizacija prirodnog
      broja $n$. Ukupan broj
      pozitivnih delilaca broja $n$ jednak je $$\tau(n)=(\alpha_1+1)(\alpha_2+1)\cdots (\alpha_k+1).$$
    </div>

    <div class="tips-paragraph">
      <h4>Primer 7.</h4>
      Koliko ima šestocifrenih prirodnih brojeva kod kojih su bar dve cifre jednake?<br><br>

      <b>Rešenje.</b> Primetimo da su skup svih šestocifrenih prirodnih brojeva kojima su sve cifre različite i skup
      onih šestocifrenih prirodnih brojeva
      kojima su bar dve cifre jednake, disjunktni i da u uniji daju skup svih šestocifrenih prirodnih brojeva.
      Dakle, koristeći se tom činjenicom, broj šestocifrenih prirodnih brojeva koji imaju bar dve cifre jednake,
      dobićemo kada od ukupnog broja šestocifrenih prirodnih brojeva oduzmemo broj onih koji kojima sve cifre različite.
      To nam daje $900000-9\cdot 9 \cdot 8\cdot 7\cdot 6\cdot 5=763920$.
    </div>


    <div class="success-paragraph">
      <h4>Zadatak 1.</h4>
      Koliko ima sedmocifrenih prirodnih brojeva zapisanih u brojevnom sistemu sa osnovom:<br>
      a) $7$, b) $k$?
      <button type="button" class="collapsible">Rešenje</button>
      <div class="content">
        <p>
          a) U sistemu sa osnovom $7$ ima $7$ cifara: $\{0,1,\ldots,6\}$, pa kako broj ne može počinjati nulom, takvih
          brojeva ima $6\cdot7^6$. <br>
          b) U sistemu sa osnovom $k$ ima $k$ cifara: $\{0,1,\ldots,k-1\}$, pa sedmocifrenih brojeva ima $(k-1)k^6$.
        </p>
      </div>
    </div>

    <div class="success-paragraph">
      <h4>Zadatak 2.</h4>
      U finalu jedne atletske trke učestvuje osam takmičara. Na koliko načina je moguće podeliti medalje trojici
      najboljih na kraju trke?
      <button type="button" class="collapsible">Rešenje</button>
      <div class="content">
        <p>
          Medalje je moguće podeliti na $8\cdot 7\cdot 6$ načina.
        </p>
      </div>
    </div>

    <div class="success-paragraph">
      <h4>Zadatak 3.</h4>
      Koliko ima petocifrenih prirodnih brojeva u čijem zapisu se pojavljuje bar jedna parna i bar jedna neparna cifra?
      <button type="button" class="collapsible">Rešenje</button>
      <div class="content">
        <p>
          Petocifrenih brojeva koji imaju samo parne cifre ima $4\cdot 5^4=2500$, a petocifrenih brojeva koji imaju samo
          neparne cifre
          ima $5^5=3125$. <br>
          Petocifrenih brojeva u čijem zapisu se pojavljuje bar jedna parna i bar jedna neparna cifra ima
          $90000-3125-2500=84375.$


        </p>
      </div>
    </div>

    <div class="success-paragraph">
      <h4>Zadatak 4.</h4>
      Na koliko načina je moguće obojiti sve jednocifrene prirodne brojeve koristeći plavu, belu i crvenu boju,
      a da pritom bilo koja dva broja čiji je zbir neparan ne budu obojena istom bojom?
      <button type="button" class="collapsible">Rešenje</button>
      <div class="content">
        <p>
          Kako brojevi čiji je zbir neparan ne mogu biti obojeni istom bojom, sledi da nikoja dva broja različite
          parnosti
          iz skupa $\{1,2,\ldots,9\}$ ne mogu biti obojena istom bojom. <br><br>
          Razlikujemo slučajeve:<br>
          1 - parni obojeni jednom bojom i neparni obojeni jednom bojom. Takvih bojenja ima ukupno $3\cdot2 = 6$;<br>
          2 - parni obojeni jednom bojom, a neparni obojeni sa dve boje. Takvih bojenja ima ukupno $3(2^5-2)=90$;<br>
          3 - neparni obojeni jednom bojom, a parni obojeni sa dve boje. Takvih bojenja ima ukupno $3(2^4-2)=42$.<br>
          Dakle, takvih bojenja ima ukupno $6+90+43=138$.
        </p>
      </div>
    </div>

    <div class="success-paragraph">
      <h4>Zadatak 5.</h4>

      Na koliko načina je moguće izabrati tri, ne obavezno različita,
      broja $x$, $y$ и $z$ iz skupa $\{1,2,3,...,15\}$, takva da je $x+5\lt y$ i $x+5\lt z$?

      <button type="button" class="collapsible">Rešenje</button>
      <div class="content">
        <p>
          Za svaki izbor broja $x$ iz skupa $\{1,2,\ldots, 9\}$, postoji $15-(x+5)=10-x$ načina da se izabere broj $y$ i
          isto toliko $z$. Dakle, ukupan broj načina je $9\cdot9+8\cdot8+\ldots+1\cdot 1=285$.

        </p>
      </div>
    </div>

    <div class="success-paragraph">
      <h4>Zadatak 6.</h4>
      Koliko podskupova ima dati skup $A$ od $n$ elemenata?

      <button type="button" class="collapsible">Rešenje</button>
      <div class="content">
        <p>
          Neka su elementi datog skupa $a_1, a_2, \ldots, a_n$. Svaki podskup $B$ skupa $A$ sastoji se od nekih od tih
          elemenata. Za svaki od elemenata
          postoji mogućnost da pripada tom podskupu ili ne pripada (dve mogućnosti). Dakle, prema principu proizvoda,
          postoji $2\cdot2 \cdot \ldots 2=2^n$
          mogućnosti za formiranje podskupova, odnosno i tačno toliko različitih podskupova skupa $A$.
        </p>
      </div>
    </div>

    <div class="success-paragraph">
      <h4>Zadatak 7.</h4>
      Na koliko načina se mogu poređati u niz brojevi $1, 2, 3, \ldots, 3n$, tako da svaki broj bude na mestu čiji
      redni broj daje isti ostatak pri deljenju sa tri kao i taj broj?

      <button type="button" class="collapsible">Rešenje</button>
      <div class="content">
        <p>
          Za brojeve $1, 4, \ldots, 3n-2$, kojih ima $n$ rezervisana su mesta u nizu sa tim rednim brojevima.
          Oni se na njima mogu razmestiti na $n!$ начина. Slično je i za još dve klase brojeva: $2, 5, \ldots, 3n-1$ i
          $3, 6, \ldots, 3n$.
          Dakle, ukupna broj različitih rasporeda je $(n!)^3$.

        </p>
      </div>
    </div>


    <div class="success-paragraph">
      <h4>Zadatak 8.</h4>
      U ravni je dato $27$ tačaka, takvih da je $7$ obojeno crvenom a po $10$ plavom i zelenom bojom.
      Ako među ovim tačkama ne postoje tri kolinearne, koliko je određeno trouglova čija su temena obojena sa tačno dve
      različite boje?

      <button type="button" class="collapsible">Rešenje</button>
      <div class="content">
        <p>
          Trouglove čija su temena obojena u tačno dve boje, od tri date, možemo podeliti u tri grupe tako da u svakoj
          od
          njih budu oni koji imaju po dva temena jedne boje,
          a treće teme je obojeno jednom od preostale dve boje. Razmotrimo odgovarajuće slučajeve. <br>

          $1^{\circ}$ [Trouglovi čija su dva temena crvena a treće bilo koje druge boje.] Broj različitih izbora dva
          temena crvene boje isti je kao i broj duži određenih tačkama te boje, a to je $(7\cdot6):2=21$.
          Treće teme može biti odabrano na 20 različitih načina. Dakle, takvih trouglova ima $21\cdot20=420$. <br>

          $2^{\circ}$ [Trouglovi čija su dva temena plava treće bilo koje druge boje.] Temena plave boje možemo odabrati
          na
          $(10\cdot9):2=45$ načina, a treće teme na 17 načina. Dakle, takvih trouglova ima $45\cdot 17=765$. <br>

          $3^{\circ}$ [Trouglovi čija su dva temena zelena a treće bilo koje druge boje.] Temena zelene boje možemo
          odabrati na $(10\cdot9):2=45$ načina,
          a treće teme na 17 načina. Dakle, takvih trouglova ima $45\cdot 17=765$.<br>

          Sabirajući dolazimo do ukupno $420+765+765=1950$ trouglova.
        </p>
      </div>
    </div>



    <div class="error-paragraph">
      <h4>Istraživački zadatak</h4>

      Koliko ima nizova dužine osam, čiji su članovi cifre skupa $\{0,1, \ldots, 9\}$, u kojima je paran broj neparnih
      cifara?

    </div>


  </div>

  <script>
    var coll = document.getElementsByClassName("collapsible");
    var i;

    for (i = 0; i < coll.length; i++) {
      coll[i].addEventListener("click", function () {
        this.classList.toggle("active");
        var content = this.nextElementSibling;
        if (content.style.display === "block") {
          content.style.display = "none";
        } else {
          content.style.display = "block";
        }
      });
    }
  </script>

  <script type="text/x-mathjax-config">
  MathJax.Hub.Config({
    extensions: ["[a11y]/accessibility-menu.js"],
    tex2jax: {
      inlineMath: [ ['$','$'], ["\\(","\\)"] ],
      processEscapes: true
    }
  });
</script>

  <script type="text/javascript" src="http://cdn.mathjax.org/mathjax/latest/MathJax.js?config=TeX-AMS-MML_HTMLorMML">
  </script>

</body>

</html>
